z PROLOGUS 283

Sed illi patruo hujus, qui vivit senex,

Carthaginensi duae fuere filiae:

Altera quinquennis ‚ altera quadrimula.

= Cum nutrice una periere. a Megaribus

Eas qui subripuit ‚ in Anactorium devehit,

Venditque has omnis ‚ et nutricem, et virgines ,

Praesenti argento ‚ homini, si leno ’st homo ‚

Quantum hominum terra sustinet, sacerrumo.

Vosmet nunc facite conjecturam ceterum ,

Quid id sit hominis, quoi Lyco nomen siet.

Is ex Anactorio, ubi prius habitaverat,

Huc conmigravit in Calydonem haud diu ‚

Sui quaesti caussa. is in illis habitat aedibus.

Earum hic adulescens alteram efflictim perit

Suam sibi cognatam inprudens, neque scit, quae ea

Sit 3 neque eam umquam tetigit: ita eum leno
macerat.

Neque quidquam curn ea fecit etiamnum stupri,

Neque duxit umquam; neque ille voluit mittere.

Quia amare cernit ‚ tangere hominem volt bolo.

Illam minorem in concubinatum sibi

Volt emere miles quidam , qui illam deperit.

Sed pater illarum Poenus, postquam eas perdidit,

Marique terraque usquequaque quaeritat.

Ubi quamque in urbem est ingressus ‚ illico

Omnis meretrices , ubi quisque habitant, invenit:

Dat aurum, ducit noctem: rogitat postibi, ,

Unde sit, quoiatis', captane an subrepta sit,

Quo genere gnata, qui parentes fuverint.

Ita docte atque astu filias quaerit suas.

