36 PoENULUs ηρ

Scin’ quam? vide tu. credin’, quod ego fabuler?

, Μ 1 1. P H 1 o.
Si nequeo facere ut abeas , egomet abiero.
Nam isti quidem hercle orationi Oedipo
Opus conjectore est, qui Sphyngi interpres fuit.
AGORASTOCLES.

Illic hinc iratus abiit. nunc mihi cautio ’st ,
Ne meamet culpa meo amori objexim moram.
lbo atque arcessam testis: quando amor jubet
Meo obedientem me esse servo liberum.

ACTUSII.

LYCUS,ANTHEMON1DES.

*LYCUS.

DII illum infelicent omnes ‚ qui post hune
diem .

Leno ullam Veneri umquam inmolarit hostiam:

Quive ullum turis granum sacruficaverit.

Nam ego hodie infelix Diis meis iratissumis

Sex inmolavi agnos: nec potui tamen

Propitiam Venerem facere uti esset mihi.

Quoniam litare nequeo ‚ abii illinc illico

Iratus: vetui exta prosicarier:

Neque ea aspicere volui, quoniam non bona

Haruspex dixit, Deam esse indignam credidi·

Eo pacto avarae Veneri pulchre adii manum.

Quando id, quod sat erat, satis habere noluitf

