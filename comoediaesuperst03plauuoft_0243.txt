237¹

ARCTURUS
PROLOGUS.

QUI gentes omnis, mariaque et terras movet,

Ejus sum civis civitate coelitum.

Ita sum ‚ ut videtis, splendens stella candida ,

Signum quod semper tempore exoritur suo,

Hic atque in coelo. nomen Arcturo est mihi.

Noctu sum in coelo clarus, atque inter Deos:

Inter mortalis ambulo interdius.

Et alia signa de coelo ad terram accidunt.

Qui est imperator Div6m atque hominum Jup-
piter‚ .

Is nos per gentis alium alia disparat,

Hominum qui facta, moreS‚ pietatem et fidem

Noscamus: ut quemque adjuvet opulentia:

Qui falsas lites falsis testimoniis

Petunt3 quique in jure abjurant pecuniam;

Eorum referimus nomina exscribta ad Jovem.

Cotidie ille scit , quis hic quaerat malum.

Qui hic litem adipisci postulant peijurio ,

Mali,res falsas qui inpetrant ad judicem:

Iterum ille eam rem judicatam judicat,

Majore multa multat ‚ quam litem auferunt.

Bonos in aliis tabulis exscribtos habet.

Atque hoc scelesti in animum inducunt suum,

Jovem se placare posse donis , hostiis:

O

