xv.28 ACTUS 11. SC. V. 267

Ut etiam nunc misera timeo, ubi oculis intueor
mare!

· Sed quid ego misera video procul in litore,

Meum herum lenonem Siciliensemque hospitem,

Quos periisse ambos misera censebam in mari.
jam illud mali plus nobis vivit, quam ratae.

Sed quid ego cesso fugere in fanum, ac dicere
haec

Palaestrae; in aram uti confugiamus prius ‚

Quam huc scelestus leno veniat, nosque hic op-
primat?

Confugiam hinc, res ita suppetit subito mihi.

SCENA V.

SCEPARNIO.

PR Ο Dii inmortales! in aqua numquam credidi

Voluptatem inesse tantam. ut hanc traxi lubens!

Nimio minus altus puteus visu ’st‚· quam prius.

Ut sine labore hanc extraxi! praefiscine ‚ μ

Satis nequam sum: utpote qui hodie inceperim

Amare.> hem tibi aquam, mea tu bella. hem!
sic volo

· Te ferre honeste, ut ego fero: ut placeas mihi.

Sed ubi tu eS‚ delicata? cape aquam hanc sis.
ubi es?

Amat hercle me, ut ego opinor. delituit mala.

Ubi tu es? etiamne hanc urnam acceptura es?
ubi es Ρ

