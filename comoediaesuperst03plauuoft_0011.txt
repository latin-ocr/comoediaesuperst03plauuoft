PROLOGUS.-

AcmLLEM Aristarchi mihi‘imitari lubet:
Inde mihi principium capiam ex Tragoedia.
Sileteque et tacete, atque animum advortite ;
Audire jubet vos imperator histricus.

Bonoque ut animo sedeant in subselliis ,

Et qui esurientes , et qui saturi venerint.

Qui edistis , multo fecistis sapientius:

Qui non edistis ‚ saturi fite fabulis.

Nam quoi paratum 'st, quod edit, nostra gratia,
Nimia ’st stultitia, sessum inpransum incedere.

. Exsurge ‚ praeco , fac populo audientiam.
Jamdudum exspecto , si tuum officium scias.
Exerce vocem , quam per vivis et colis,

Nam nisi clamabis, tacitum te obrepet fames.
Age nunc reside, duplicem ut mercedem feras.
Bonum factum ’st! edicta ut servetis mea.
Scortum exoletum ne quis in proscenio
Sedeat , neu lictor verbum ‚ aut virgae mutiant,
Neu dissignator praeter os obambulet ‚

Neu sessum ducat, dum histrio in scena siet.
Diu qui domi otiosi dormierunt ‚ decet

Animo aequo nunc stent3 vel dormire temperent.

Servi ne> obsideant , liberis ut sit Locus,
A 3

