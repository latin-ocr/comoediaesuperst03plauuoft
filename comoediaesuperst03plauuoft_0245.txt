'cr-54 IN RUDENTE‘M. 239

Eat in Siciliam: ibi esse homines voluptarios
Dicit: potesse ibi fieri eum divitem:
Ibi esse quaestum maxumum meretricibus.
Persuadet. navis clanculum conducitur.
Quidquid erat , noctu in navem conportat domo
Leno: adulescenti, qui puellam ab eo emerat,
Ait sese Veneri velle votum solvere.
Id hic est fanum Veneris , et eo ad prandium
Vocavit adulescentem hunc. ipse hinc illico
‘Conscendit navem , avehit meretricula&
Adulescenti alii narrant , ut res gesta sit:
Lenonem abivisse. ad portum adulescens venit:
Illorum navis longe in altum abscesserat.
Ego, quoniam video virginem asportarier,
Tetuli ei auxilium et lenoni exitium simul:
Increpui hibernum, et fluctus movi maritimos,
Nam Arcturus signum sum omniurn acerrumum;
Vehemens sum exoriens: quom occido, vehe-
mentlor.
Nunc ambo in saxo, leno atque hospes, simul
Sedent ejecti: navis confracta est ibus.
Illa autem virgo, atque altera itidem ancillula,
De navi timidae desiluerunt in scapham.

. Nunc eas ab saxo fluctus ad terram ferunt,

Ad villam illius , exsul ubi habitat senex,
Quojus deturbavit ventus tectum et tegulas.
Et servos illic est ejus , qui egreditur foras.
Adulescens huc jam adveniet, quem videbitis,
Qui illam mercatu 'st de lenone virginem.

‘Valete , ut hostes vostri diffidant sibi.

