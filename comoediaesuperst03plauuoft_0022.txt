16 POENULUS. v.3‘

Nam nullae magis res duae plus negoti
Habent, forte si occeperis exornare.

Neque umquam satis hae duae res ornantur,
Neque eis ulla ornandi satis satietas est.
Atque haec ut loquor, nunc modo docta dico:
Nam nos usque ab aurora ad hoc quod diei est,
Ex industria ambae numquam concessavimus
Lavari, aut fricari, aut tergeri, aut ornari,
Poliri, expoliri, pingi, fingi. et una

Binae singulis quae datae nobis ancillae,

Eae nos lavando, eluendo , operam dederunt:
Aggerundaque aqua sunt viri duo defessi.
Apage sis , negoti quantum in muliere una est!
Sed vero duae, sat scio , maxumo uni
Popu10, quoi lubet , plus satis dare potis sunt.
Quae noctes diesque omni in aetate semper
Ornantur , lavantur , tergentur, poliuntur.
Postremo , modus muliebris nullus est,
Neque umquam lavando et fricando scimus
Facere eum. nam quae lavata est , nisi
Perculta est, meo quidem animo, quasi illauta est,

ANTERASTILIS.
Miror equidem, soror, te istaec sic fabulari,
=Quae tam callida et docta sis et faceta.
Nam quom sedulo munditer nos habemus,
Vix aegreque amatorculos invenimus.

'ADELPHASIUM'
Ita est. verum hoc unum tamen cogitato:

Modus omnibus in rebuS, soror, optumum 'st
habitu·

