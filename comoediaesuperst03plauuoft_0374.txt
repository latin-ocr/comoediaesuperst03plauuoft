358' STICHus. ιιι

Atque illa puerum me gestavit parvolum ‚

Quo minus laboris illam cepisse'existimo:

At ego non pauxillulam in utero gesto famem·,

Verum hercle multo maxumam et gravissumam.

Uteri dolores mihi oboriuntur cotidie;

Sed matrem parere nequeo; nescio quomodo.

Audivi saepe hoc volgo dicier ‚ ·

Solere elephantum gravidam perpetuos decem

Esse annos. ejus ex semine haec certo est fames.

Nam jam conpluris annos utero haeret meo-

N unc si ridiculum hominem quaeret quispiam,-

Venalis ego sum cum ornamentis omnibus.

Inanimentis explementum quaerito.

Gelasimo nomen mi indidit parvo pater:

Quia inde jam a pauxillo puero ridiculus fui.

Propter paupertatem adeo hoc nomen reperi ;

Eo, quia paupertas fecit -‚ ridiculus forem:

Nain illa omnis artes perdocet, ubi quem adtigit.

Per annonam caram dixit me natum pater:

Propterea , credo , nunc esurio acrius.

Sed generi nostro haec reddita est benignita, Ι

Nulli negare soleo, si quis me vocat.

Oratio una interiit hominum pessume,

Atque optuma, hercle ‚ meo animo , et scitis‘suma‚ ι

Qua ante utebantur, Veni illo 'ad coenam: Sic ⁵
face! γ

Promitte vero! Ne gravare! Est commodum?

Volo ‚ inquam , fieri! Non amittam, quin eas!

Nunc repererunt ei verbo vicarium ‚

Nihili quidem, hercle, verbum ac vilissumum‚

