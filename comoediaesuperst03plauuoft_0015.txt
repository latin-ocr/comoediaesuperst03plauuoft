§.112 IN POENULUM. 9

Et is omnis linguas scit: sed dissimulat sciens
Se scire. Poenus plane est: quid verbis opu 'sti‘
Is heri huc in portum navi venit vespere.

Pater harunc idem huic patruus adulescentulo est.
Jamne hoc tenetis? si tenetis ‚ ducite.

Cave dirumpatis: quaeso, sinite transigi.
Ehem! paene oblitus sum reliquom dicere.
Ille qui adoptavit hunc pro filio sibi ,

Is illi Poeno hujusce patruo hospes fuit.

Is hodie huc veniet, reperietque hic filias ;

Et hunc sui fratris filiurn, ut quidem didici ego.
Ego ibo, omabor: vos aequo animo noscite.
Hic qui hodie veniet, reperiet suas filias ,

Et hunc sui fratris filium. dehinc ceterum
Valete , adeste. ibo: alius nunc fieri volo.
Quod restat , restant alii, qui faciant palam.

, ¹Valete, atque adjuvate, ut vos servet Salus.

