421

ACTUsPR1MUs'
SCENA Ι.

MEGARONIDES.

NAE amicum castigare ob meritam noxiam,

Inmune est facinus; verum 'in aetate utile

Et conducibile. nam ego amicum hodie meum

Concastigabo pro conmerita noxia,

Invitus, ni me id invitet ut faciam fides.

Nam hic nimium morbus mores invasit bonOS,

Ita plerique omnes jam sunt intermortui.

Sed dum illi aegrotant , interim mores mali,

Quasi herba inrigua , succrevere uberrume.

Neque quidquam hic vile nunc est, nisi mores
mali.

Eorum licet jam messem metere maxumam,

Nimioque hic -pluris pauciorum gratiam

faciunt pars hominum, quam id, quod prosit
pluribus.

Ita vincunt illud conducibile gratiae3

Quae in rebus multis obstant ‚ odiosaeque sunt,

Remoramque faciunt rei privatae et publicae.

SCENA II.
“ GALLICLES, MEGARONIDES.

CALLICLES.

LAREM corona nostrum decorari volo.
D d 3

